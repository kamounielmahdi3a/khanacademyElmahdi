<!DOCTYPE html>
<html>
    <head>
        <meta charset="utf-8">
        <title>CSS: Selecting by id</title>
        <style>
        
        h2 {
            color: rgb(0, 0, 0);
        }  
        
        p {
            color: rgb(0, 0, 0);
        }
            
        </style>
    </head>
    <body>

    <h1>Ferrari</h1>
    
    <h2>Storia</h2>
    
    <p>Ferrari S.p.A. è una casa automobilistica italiana fondata da Enzo Ferrari il 12 marzo 1947, con sede a Maranello. È controllata dalla Ferrari N.V. dal 2013.

        Produttrice di automobili sportive di fascia alta e da competizione ed impegnata nell'automobilismo sportivo, è la più titolata nel campionato del mondo di Formula Uno, dove ha conquistato quindici titoli piloti e sedici costruttori, nonché una delle più vincenti nelle competizioni per vetture Sport Prototipo e Gran Turismo come il campionato del mondo Sportprototipi, con tredici titoli costruttori ottenuti e il campionato del mondo Endurance FIA, dove detiene sei titoli costruttori GT e quattro titoli piloti GT. Si è affermata più volte in classiche gare endurance quali la 24 Ore di Le Mans, la 24 Ore di Daytona e la 12 Ore di Sebring e in gare su tracciato stradale come la Targa Florio, la Mille Miglia e la Carrera Panamericana.
        
        Le sue origini sportive risalgono già al 1929, quando Enzo Ferrari, che diverrà noto come il Drake, diede origine a Modena alla Scuderia Ferrari, che è tuttora la divisione principale del reparto corse della Ferrari, essendo da sempre impegnata in Formula 1 e avendo corso nel campionato del mondo Sport Prototipi fino al 1973. Il dipartimento Ferrari Corse Clienti si occupa invece del supporto tramite la sezione competizioni GT ai team clienti che corrono nei campionati GT presenti a livello internazionale, il campionato del mondo Endurance FIA innanzitutto e della gestione di Ferrari Challenge, XX Programmes e F1 Clienti.
        
        Il simbolo ufficiale è un cavallino rampante, che deriva da quello in uso durante la prima guerra mondiale dall'aviatore italiano Francesco Baracca. Venne ceduto personalmente dalla madre di Baracca come portafortuna a Enzo Ferrari nel 1923 e divenne l'emblema del marchio modenese e del suo reparto corse. Il campo giallo, dov'è raffigurato il cavallino rampante, è stato scelto dallo stesso Drake in quanto trattasi di uno dei colori dello stemma della città di Modena.</p>
    
    <h2>scuderia Ferrari</h2>
    
    <p>La Scuderia Ferrari è una squadra corse italiana di Formula 1 con sede a Maranello, sezione sportiva della casa automobilistica Ferrari. 
        Dal 2024 viene iscritta al campionato mondiale di Formula 1 con il nome di Scuderia Ferrari HP, per motivi di sponsorizzazione.

        Fondata da Enzo Ferrari nel 1929, nel corso dei decenni si è imposta come una delle squadre più note e titolate nell'automobilismo sportivo mondiale.
        Ha principalmente legato il suo nome al mondiale di Formula 1, in cui è presente fin dalla sua istituzione e in cui ha conquistato 15 volte il titolo piloti e 16 quello costruttori, record assoluti in entrambe le categorie.
        Ha inoltre riportato numerosi successi nelle competizioni per vetture Sport Prototipo e Gran Turismo come il campionato del mondo sportprototipi, dove ha vinto 12 titoli costruttori, in gare di durata come la 24 Ore di Le Mans, la 24 Ore di Daytona e la 12 Ore di Sebring, e in serie minori come la Formula Tasman. </p>

    
    <img src="https://upload.wikimedia.org/wikipedia/it/9/91/Scuderia_Ferrari_HP.png" alt="ferrari" width="203"> 
    <h2>La storia del cavallino Ferrari</h2>
    
    <p>La prima volta che il cavallo rampante viene associato al colore rosso e alla velocità risale al lontano 1692: lo osserviamo nello stemma del Reggimento di cavalleria Piemonte Reale, fondato da Vittorio Amedeo II di Savoia – una delle più importanti cavallerie della storia europea.

        Lo stesso simbolo – un cavallino di colore argento, poi divenuto nero, in campo rosso – compare anche sulla fusoliera dell’aereo da caccia di Francesco Baracca (conosciuto come “Asso” nell’aeronautica militare italiana), eroico aviatore che prende servizio nel Secondo Reggimento di Cavalleria Piemonte Reale.
        
        Nel 1923 il cavallino incontra la Scuderia Ferrari: Enzo Ferrari, dopo aver vinto una gara a Ravenna, conosce Enrico Baracca, il padre di Francesco, e poi la contessa Paolina Biancoli, madre dell’eroe di guerra.</p>
    
    </body>
</html>